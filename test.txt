काठमाडौँ — निर्वाचन आयोगले कर्मचारीको सरुवा रोक्न र सरुवा भएका कर्मचारीलाई तत्काल रमाना दिन सरकारलाई निर्देशन दिएको छ । आसन्न निर्वाचनका लागि अस्थायी मतदाता नामावलीमा कर्मचारीको नाम समावेश गर्ने प्रक्रिया आजदेखि सुरु भएको जनाउँदै आयोगले विभिन्न तहका सरकार तथा सार्वजनिक निकायले कर्मचारी सरुवा गरिदिँदा अस्थायी मतदाता नामावली सङ्कलनको कार्यमा बाधा उत्पन्न हुने जनाएको छ । कर्मचारीको सरुवा नरोकिँदा निर्वाचन व्यवस्थापनमा समेत प्रतिकूल प्रभाव पर्ने भन्दै आयोगले निर्वाचन सम्पन्न भएसम्मका लागि अनुमति नलिई कुनै पनि कर्मचारीको सरुवा नगर्न निर्देशन दिएको हो ।यही असोज ५ गतेसम्म सरुवा भइसकेको अवस्था भए तत्काल रमना दिई असोज ९ गतेभित्र सम्बन्धित कार्यालयमा हाजिर भइसक्ने व्यवस्था गर्न प्रधानमन्त्री तथा मन्त्रिपरिषद्को कार्यालयमार्फत नेपाल सरकार, सबै प्रदेश सरकार र सबै स्थानीय तहलगायत सबै सार्वजनिक निकायलाई निर्देशन दिइएको आयोगका प्रवक्ता शालिग्राम शर्मा पौडेलले जानकारी दिए । युरोपेली संघ (ईयू) अन्तर्गतका राष्ट्रहरूले हरेक वर्ष १३ करोड टनभन्दा बढी खाना बर्बाद गर्ने गरेको तथ्य एक अध्ययनले देखाएको छ । सूर्यमुखी तेल, गहुँ र जौका लागि युक्रेनमा निर्भर रहेको युरोपले त्यहाँबाट निर्यात गरिएकोमध्ये आधा गहुँ खेर फाल्ने गरेको रिपोर्टमा उल्लेख छ ।
फिडब्याक ईयूले गरेको अध्ययनअनुसार खेतमा बाली लगाउँदा र उठाउँदा पनि खाद्यान्न बर्बाद गर्ने गरिन्छ । फार्ममा हुने बर्बादी रोक्न सकेको खण्डमा मात्रै पनि खाद्यान्नको बढ्दो लागत कम गर्न सकिन्ने सम्भावना छ ।‘खाना बर्बाद गरेर फोहोरका रूपमा मिल्काउनु भनेको मानिसहरूका लागि थप खर्च बढाउनु हो । यो करिब १ अर्ब ४३ अर्ब बराबरको छ । खाद्यान्नको मूल्य बढेको समयमा खाद्य फोहोरले व्यवसाय र उपभोक्तालाई थप खर्च गराउँछ,’ फिडब्याक ईयूका वरिष्ठ नीति र अभियान प्रबन्धक मार्टिन बोम्यानले भनेका छन् । उनले जलवायु संकटबाट बच्न यो साँच्चै महत्त्वपूर्ण रहेको र ईयूको कम्तीमा ६ प्रतिशत उत्सर्जन खाद्य फोहोरबाट आउने बताएका छन् ।
‘र हामीलाई थाहा छ, जलवायु परिवर्तन पनि संकटको एक कारण हो,’ उनको भनाइ छ । रिपोर्टअनुसार ईयूमा मात्रै खेर जाने गहुँको मात्रा युक्रेनबाट निर्यात हुने परिमाणको करिब आधा र ईयूको अन्य अन्न निर्यातको एक चौथाइ बराबर हो । ‘उच्च खाद्यान्न मूल्यहरू र जीवनयापनको लागतको संकटको समयमा ईयूले सम्भावित रूपमा आयात गर्नेभन्दा बढी खाद्यान्न खेर गइरहेको छ जुन एक ठूलो घोटाला, काण्डजस्तै हो,’ मेचिलसेनले भनेका छन् । ईयूसँग अब जलवायु परिवर्तनसँग लड्न र खाद्य सुरक्षा सुधार गर्न २०३० सम्ममा आफ्नो खाद्यान्नको फोहोरलाई खेतबाट थालसम्म पुग्दा आधा घटाउन कानुनी रूपमा बाध्यकारी लक्ष्यहरू लागू गराउने ठूलो अवसर छ ।’
संयुक्त राष्ट्र खाद्य र कृषि संगठन (एफएओ) का अनुसार युक्रेन–रुस युद्धका कारण गत महिना विश्वव्यापी खाद्यान्न मूल्यहरू एक वर्षअघिको तुलनामा ८ प्रतिशतले बढेको थियो । गहुँ, मकै र भटमासको मूल्यले यस वर्ष २००८ को विश्व वित्तीय संकटका बेलाभन्दा पनि बढी उचाइ लिएको छ ।ईयू खाद्य उत्पादनको अनुमानित २० प्रतिशत प्रत्येक वर्ष बर्बाद हुने गरेको छ । त्यसरी मिल्काइने खाद्यको लागत ईयू व्यवसायी र घरपरिवारहरूलाई प्रतिवर्ष १ खर्ब ४३ अर्ब लाग्ने गरेको छ । रिपोर्टले आगामी वर्ष मकै र गहुँको मूल्य क्रमश: ४.६ प्रतिशत र ७.२ प्रतिशतले बढ्ने अनुमान गरेको छ । ईयू राष्ट्रहरुमा सबैभन्दा बढी प्रयोग हुने खाद्यान्नमा गहुँ र मकै पर्छ ।
